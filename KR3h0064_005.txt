# -*- mode: mandoku-view; -*-
#+TITLE: 庚子銷夏記
#+DATE: 2015-08-24 23:16:12.692842
#+PROPERTY: ID KR3h0064
#+PROPERTY: BASEEDITION WYG    
#+PROPERTY: JUAN 卷五
<pb:KR3h0064_WYG_005-1a>¶
欽定四庫全書¶
　庚子銷夏記卷五　　吏部左侍郎孫承澤撰¶
孔子季札墓題字¶
　季札墓題字曰嗚呼有呉君子延陵之墓世傳為夫¶
　子書一見於淳化帖一見於鎮江石刻即未敢定為¶
　夫子手書亦夫子原有此書而後人摹刻之如有若¶
　之似夫子余敬玩再四覺穆然有道之象非如武王¶
　之銅盤銘及夫子殷比干墓四字竟屬後人偽作比¶
<pb:KR3h0064_WYG_005-1b>¶
　也昔李陽冰學篆初摹嶧山碑後見仲尼書季札墓¶
　字便變化開合如虎如龍勁利豪爽風行雨集固知¶
　大聖人遺跡非尋常之書所能及也¶
李斯泰山碑斷本¶
　泰山碑世無石本余僅有二十九字按其文乃秦二¶
　世詔也剝落已甚但存郛廓耳此眞秦石非宋慶歴¶
　中宋莒公及江隣幾翻刻也金石略中載秦時石刻¶
　有十皆李斯一手書當日欲盡滅先王之跡而以己¶
<pb:KR3h0064_WYG_005-2a>¶
　書行後世奸惡甚矣董逌有言曰篆文於後世為工¶
　然况之三代此其為戎翟異俗之法以亂中國者君¶
　子則宜過而不問也予謂其知言¶
徐鉉摹秦嶧山銘¶
　嶧山銘杜少陵詩已云嶧山之碑埜火焚&KR0037;木傳刻¶
　肥失真在唐時已不見石刻矣宋人董逌謂曽見殘¶
　缺本氣質渾重有三代遺象原石耶&KR0037;木傳刻耶予¶
　有徐常侍摹本其門人鄭文寳於淳化四年刻之長¶
<pb:KR3h0064_WYG_005-2b>¶
　安精神奕&KR0177;常侍自謂得思於天人之際良非過也¶
　舊稱徐鉉善小篆映日視之書中心有一縷濃墨正¶
　當其中至曲折處亦無偏側其妙如此惜不得見其¶
　手跡耳¶
五鳳二年殘字¶
　昔歐陽公著集古録不得西漢字劉原父出守秦中¶
　得古銅器數件以款識寄之得償其願葢碑文起於¶
　東漢而西漢無之也金明昌中詔修孔廟於靈光殿¶
<pb:KR3h0064_WYG_005-3a>¶
　基西南三十步有太子釣魚池取池石充用得一石¶
　刻曰五鳳二年魯丗四年六月四日成十三字按五¶
　鳳乃宣帝年號字形朴質此西漢之物絶無僅有者¶
　也使歐陽公當日見之不更為欣慰耶¶
蔡邕石經殘字¶
　東漢書學以中郎為最而石經猶其得意之作故當¶
　為兩漢之冠按鴻都石經立於熹平四年當時觀者¶
　車馬填溢未三十年兵火亂𩀌已失其半後遷於鄴¶
<pb:KR3h0064_WYG_005-3b>¶
　遷於洛復遷於長安遂致蕩然至唐開元時僅存墨¶
　本耳宋初開地唐御史府得石經十餘石又嘉祐中¶
　居民治地得碎石洗視乃石經此本葢彼時所搨也¶
　雖所存僅百十餘字然先正典刑具存真希世之珍¶
　也予装之硯山齋秘笈中¶
　石經在宋趙明誠猶見數千字謂以世所傳經書本¶
　挍此遺字其不同者已數百言又篇第亦時有小異¶
　使完本具存則其異同可勝數耶觀徳父之言則聖¶
<pb:KR3h0064_WYG_005-4a>¶
　逺言湮後學於經無所師承無所根據而徒執一已¶
　之說使聖人之經曲就之真可慨也¶
東漢仙集留題字¶
　余於呉國華故侯家得漢安元年四月十八日㑹仙¶
　友十二字書法妙甚其事雖未可信然非漢人手筆¶
　不能也未審其石在何所亦未見他書載其事存之¶
　以志異聞呉侯以勲封掌國營赫赫一時然被服如¶
　儒生喜與賢士大夫逰家蓄古金石刻最富海内殘¶
<pb:KR3h0064_WYG_005-4b>¶
　石秘蹟皆多方搜集滄桑後零落都盡予僅得其十¶
　之二三山居清侣實嘉頼之予著四朝人物志向其¶
　後人求取誌石不可得並問其始堂所刻三代古文亦¶
　亡矣深可慨也又家傳製香秘方每餅以㣲火蒸之¶
　齋中可香月餘侯亦自珍惜貴家得之每以金絲籠¶
　罩為閨閣粧飾當神廟盛時亰師三絶謂呉恭順家¶
　香魏戚畹家酒李戚畹家園也¶
冀州刺史張表碑¶
<pb:KR3h0064_WYG_005-5a>¶
　余從故内得漢碑四種一&KR0565;州刺史魏純碑一(缺/)宙¶
　字周(缺/)碑一太保高峻碑及張冀州碑而四三碑斷¶
　缺已甚惟冀州碑完整如新搨且書法遒整有古致¶
　漢石之鴻寳也宋人孫宗鑑曽得之極為珍重此本¶
　殆宋前物見者亦罕矣¶
　張冀州碑載集古録魏&KR0565;州碑載金石録已言文字¶
　殘闕至斷字碑及髙峻碑歐陽趙氏俱未見也古蹟¶
　在世遁於見聞者亦多矣¶
<pb:KR3h0064_WYG_005-5b>¶
魯相韓勑造孔廟禮器碑¶
　孔廟禮器碑建於永夀二年碑完好所缺不多而筆¶
　法波拂具存漢碑存世者不必皆佳而以遒逸有古¶
　致者為上如此碑者未易屈指也書法之美舊石之¶
　完書家得此與曹全碑而從事焉他可無問矣予初¶
　得一本珍襲之又以羅小華墨一大笏得易一本以¶
　為副真如乞兒暴富矣¶
　集古録云韓明府名勑字叔節前世見於史傳未有¶
<pb:KR3h0064_WYG_005-6a>¶
　名勑者豈自余學之不博乎春秋左氏傳載古人命¶
　名之説不以為名者頗多故以勑為名者少也¶
　廣川書䟦云考之字書勑字從束謂誡也按韓明府¶
　自名勅耳古者以勞賚為勑勑為賚音其文為徠别¶
　體當南齊時有劉勅為内史則古人名勅何世無之¶
　觀廣川之䟦是博如文忠猶有誤疑也學問一事寜¶
　有盡哉故兩録之以見予雖老未敢廢學也¶
魯相乙瑛請置百石卒史孔龢碑¶
<pb:KR3h0064_WYG_005-6b>¶
　孔廟卒史碑文既爾雅簡質書復髙古超逸漢石中¶
　之最不易得者都元敬謂此碑殘闕予所収本則完¶
　善當在都所見本以前後云後漢鍾太尉書則後人¶
　附㑹之耳¶
魯相史晨孔子廟碑　前碑後碑¶
　史魯相有二碑石皆完好字復爾雅超逸可為百世¶
　楷模漢石之最佳者也前碑載史姓字爵里於建寜¶
　元年四月十一日戌時到官乃以令日拜孔子即修¶
<pb:KR3h0064_WYG_005-7a>¶
　禋祀罷歛民錢後碑史自出俸錢家糓以供禋祀於¶
　建寜二年三月癸卯朔七日上尚書時副言太傅太¶
　尉司徒司空大司農葢國有大造司徒司空通而論¶
　之史不以案食小節自忽必上之尚書請之天子亦¶
　賢矣哉¶
㤗山都尉孔宙碑¶
　孔季將碑字法古逸尚存分體漢石之佳者王元美¶
　乃謂文與書皆非至甚矣鑒定之難也秦人郭宗昌¶
<pb:KR3h0064_WYG_005-7b>¶
　金石史云漢太山都尉孔宙融父也史作伷趙明誠¶
　歐陽公王元美皆謂卒以延熹四年元美謂又四年¶
　都尉廢廢三年長子褒坐融匿張儉抵罪時融年十¶
　六宙卒時僅九嵗按建寜二年張儉舉奏侯覧誣儉¶
　鉤黨刊章討捕時融年十七非十六也又按碑宙以¶
　延熹六年正月乙未卒甚明三公皆謂四年何也又¶
　按融建安十三年卒年五十六則是永興元年癸巳生¶
　至延熹六年癸卯融正十一嵗非九嵗也夫以文舉¶
<pb:KR3h0064_WYG_005-8a>¶
　望繋漢鼎横遭賊瞞荼毒海内痛䀌其卒年史不應¶
　浪書至云融年十三䘮父史亦矛盾當以卒年及碑¶
　為正此段可正史之誤附録之¶
博陵太守孔彪碑¶
　按彪為孔子十九代孫仕終於河東太守而碑額仍¶
　云博陵太守或碑乃博陵故民所建每閲漢人碑隂¶
　載出錢名氏或其門生故民非其子弟所置也彪名¶
　及字元上碑中猶存集古録謂名字磨滅不可見豈¶
<pb:KR3h0064_WYG_005-8b>¶
　當日所見不及今本耶書法娟美開鍾元常法門矣¶
郃陽令曹全碑¶
　曹景完碑萬歴間始出郃陽土中中惟一因字半缺¶
　餘俱完好且字法遒秀逸致翩翩與禮器碑前後輝¶
　映漢石中之至寳也萬歴中河南土中並出尹宙碑¶
　字不逮此然完好可讀每閱集古録金石録及近代¶
　都元敬楊升菴諸書歎古刻日就銷刓入目者日艱¶
　然如曹尹二碑前人所未見也秦人王宏度字文含¶
<pb:KR3h0064_WYG_005-9a>¶
　從余逰酷愛古刻每向余言秦中石刻自經㓂禍焚¶
　蕩無餘間有存者州縣憚於應上司之索取乗亂搥¶
　毁恐此後秦無石矣故舊石搨本有存者所宜共寳¶
　也¶
北海相景君碑　又碑隂¶
　景君碑據金石録云在濟州任城縣今乃在濟寜州¶
　學不知何年移此此碑集古録云文字漫滅金石録¶
　云此碑最完何也豈搨者有先後耶余所収本文已¶
<pb:KR3h0064_WYG_005-9b>¶
　漫滅惟碑隂差存其書方整有分法王元美稱之曰¶
　古雅非溢美也¶
淳于長夏承碑¶
　金石録云碑在洺州元祐間因治河堤得於土中刻¶
　畫完好如新余所収亦無剝落者其字𨽻中帶篆及¶
　八分洪丞相謂其竒恠真竒恠也有疑其偽者然筆¶
　致有一段英毅之氣决非後人所能及元人王惲謂¶
　為蔡中郎書恐未必後刻建寜三年蔡邕伯喈書後¶
<pb:KR3h0064_WYG_005-10a>¶
　人附㑹其説耳漢碑如郭有道碑最是名跡今假刻¶
　可厭之甚何可與夏承同日語耶¶
司𨽻校尉魯峻碑¶
　魯仲嚴碑已剝落不可讀然其所存字分法勁㧞古¶
　雅漢石之佳者楊升菴云魯峻碑水經注以峻為恭¶
　趙氏謂方輿志寰宇記皆作峻而辨水經之誤予家¶
　舊藏此碑峻字明白可識趙氏何必證之以地里書¶
　也鄭浹漈又謂此碑書於蔡邕按徐浩古迹記其叙¶
<pb:KR3h0064_WYG_005-10b>¶
　邕書惟三體石經西華光和殷華馮敦數碑及考其¶
　他字書亦未聞邕嘗書此不知鄭氏何所據也¶
魯峻碑隂¶
　魯峻碑隂視前碑較完善可讀益為可珎不知集古¶
　録金石録及𨽻釋何以俱遺而失載即近日秦人趙¶
　崡著石墨鐫華極力捜措並前後碑俱未入目甚矣¶
　古今翰墨信有縁也¶
執金吾丞武榮碑¶
<pb:KR3h0064_WYG_005-11a>¶
　武榮碑久稱殘剝集古録載其名金石録並不載然¶
　石非全磨滅者文既簡質字亦如之自是東亰風格¶
　可珎也榮之父呉郡丞武開明兄燉煌長史武班俱¶
　有碑載金石録何以獨遺此碑耶¶
竹邑侯張夀碑¶
　張竹邑碑在武城縣僅載集古録他書俱不載近日¶
　好古如楊升菴諸君亦未見也碑文簡質字法古雅¶
　具見漢人風格¶
<pb:KR3h0064_WYG_005-11b>¶
巴郡太守樊敏碑¶
　樊巴郡碑建於建安十年不知今在何地余所収本¶
　無一字殘缺題額及鐫書人劉武良名俱全而書法¶
　遒勁古逸尤為可寳集古金石二録俱不載豈近代¶
　始出現耶金石古文載其文至銘辭缺六字又誤四¶
　字余憑此碑改正¶
　辭曰演元垂　(像/)岳瀆　　(治匠/)兮金精火佐實生¶
　賢兮　(豈/)欲救民徳彌大兮遭遇陽九百六㑹兮當¶
<pb:KR3h0064_WYG_005-12a>¶
　　(舉/)遐季今遂逝(逡廵/)兮嗚呼哀哉(懐氏/)魂神　(裕/)¶
　兮¶
　古文之缺當存其舊若妄加改竄非其質矣辭中誤¶
　四字視原文不及逺甚誤耶改耶楊升菴之病多坐¶
　此¶
蕩隂令張遷碑¶
　張蕩隂碑建於中平十年石完好無缺而書法方整¶
　爾雅漢石中不多見者考之通志金石略既無其目¶
<pb:KR3h0064_WYG_005-12b>¶
　而集古録金石録及𨽻釋𨽻續竝不載豈亦出自近¶
　代耶而近代人如秦中趙崡及郭宗昌搜訪舊碑亦¶
　不之及何也此碑及樊巴郡碑俱完整而佳一旦獲¶
　見前人所未見天下事孰有快於此者乎¶
李翕析里橋郙閣頌¶
　李翕在武都為析里橋一事有碑有頌予所収本字¶
　極完整所缺不過六七字但有頌而無碑集古録云頌¶
　後又有詩皆磨滅不完今詩固可讀當是集古録已¶
<pb:KR3h0064_WYG_005-13a>¶
　前搨惜歐公未見也又金石録止見碑未見頌廣川¶
　書䟦亦止見頌未見碑天下事固難兼也¶
白石神君碑¶
　白石碑不甚剝落光和四年民葢髙等為無極山詣¶
　太常求法食至六年而衆民比例為白石神君以請¶
　碑文云居九山之數參三條之壹語殊荒唐¶
魏百官勸進碑¶
　勸進碑為梁鵠書歐陽公云嗚呼漢魏之事讀其書¶
<pb:KR3h0064_WYG_005-13b>¶
　者可為流涕也其鉅碑偉字其意唯恐傳之不逺也¶
　豈以後世為可欺與不然不知恥者無所不為乎¶
　何元朗謂𨽻書當以梁鵠為第一是𨽻書之祖余謂¶
　不然漢𨽻雍容古雅卓然千古梁鵠所書方削寡情¶
　矯强未適視史晨韓勅諸碑相去千里矣古謂書關¶
　世代豈不信然¶
　梁鵠字孟皇安定人以善書為比部尉後依劉表及¶
　荆州平曹瞞募求鵠鵠懼自縛詣軍門署假司馬使¶
<pb:KR3h0064_WYG_005-14a>¶
　在秘書曹常縣其所書帳中或釘璧上玩之謂勝師¶
　宜官元人呉獻禇渙及明文徴明皆學其書然終是¶
　魏人𨽻槩謂之漢誤矣¶
受禪碑¶
　此碑余家有舊搨本無一字斷裂上有晉府圖書葢¶
　宋時搨也書法同勸進金石史云雖小逺漢人雍雍¶
　雅度衫履自飭亦復矯矯余按此碑昔人謂王朗文¶
　梁鵠書鍾繇刻石為三絶碑顔魯公謂為繇書¶
<pb:KR3h0064_WYG_005-14b>¶
黄初制命碑¶
　何元朗謂孔廟碑陳思王文梁鵠書為二絶此矮人¶
　觀塲語也予觀其碑矯厲方板無論不及漢且遜受¶
　禪碑矣當時曹瞞假立名義弋取漢鼎子平濟惡父¶
　子兄弟倫理乖斁千古異變乃欲矯祀孔子以掩世¶
　目而書者此中寜無&KR0008;杌有中形外宜其書法不及¶
　東京孔廟諸碑也¶
鍾繇賀㨗表¶
<pb:KR3h0064_WYG_005-15a>¶
　賀㨗表歐陽公考當日破關公年月不合疑其為偽¶
　黄長睿又考之魏史斷其為真然此表舊傳有大小¶
　二本不同歐陽公以小者差類繇書余所見者乃小¶
　本然不知出誰氏之臨摹也予每言鍾書以右軍臨¶
　者為正如右軍書以唐人䨇鉤者為正也¶
鍾繇薦季直表¶
　薦季直表前此未見古刻止於華氏真賞齋帖見之¶
　謂真跡在沈唘南家華氏得之上石一時盛傳以為¶
<pb:KR3h0064_WYG_005-15b>¶
　竒跡然乎否乎世豈有晉跡存於千二百年之後者¶
　乎其書雖有𨽻體但媚娟開俗學之漸視力命墓田¶
　諸刻端勁具有典刑相去徑庭矣其為宋元人偽作¶
　無疑也¶
王右軍臨鍾繇力命表墓田帖¶
　右軍所臨鍾太傅書乃南唐墨寳堂石神韵俱全信¶
　乎其為墨寳也太傅字形多匾濶帶有𨽻意右軍但¶
　以己意臨之不區區求形相之似也古人臨書惟欲¶
<pb:KR3h0064_WYG_005-16a>¶
　發露自己精神不&KR0533;寄人籬下往往如此趙子昻云¶
　蘭亭與丙舍帖絶相似乃王自似王非王之似鍾也¶
王右軍黄庭經¶
　予有御府本黄庭經特為寳重又得宋搨殘缺本乃¶
　禇河南所臨宋髙宗刻之禁中米元章所謂天下第¶
　一者也雖存者僅半然不失為寳今行世乃呉通㣲¶
　書視此不啻霄壤矣¶
王右軍樂毅論¶
<pb:KR3h0064_WYG_005-16b>¶
　樂毅論是王右軍親書於石以貽後人者唐太宗取¶
　入御府甃昭陵中後温韜盗發舊石已碎宋學士髙¶
　紳以鐡束之其末獨存海字此本是也歐陽文忠云¶
　其石髙學士之子弟質錢於富人而富人家失火遂¶
　焚其石趙徳父云石未焚後在郎官趙踈家木匣貯¶
　之極為珍惜親舊有求墨本者必手摸以遺之後不¶
　知所在近人李日華有一本題一脩字傳為歐陽重¶
　刻然世亦罕見今所傳行者乃宋人王著偽書耳¶
<pb:KR3h0064_WYG_005-17a>¶
王右軍東方朔畵讃¶
　貞觀所購大王書評定以黄庭第一畫讃第二則知¶
　此帖唐時尚在御府所謂殉𦵏王敬仁乃偽也書法¶
　挺勁與他書稍異唐初諸賢無不自此入手而桞誠¶
　懸得之為多觀䕶命經固全用其法也¶
王右軍曹娥碑¶
　宋搨曹娥碑乃宋髙宗御府本書法静婉貞淑如覿¶
　其人書字至此真可傾國昔趙文敏謂見其墨跡日¶
<pb:KR3h0064_WYG_005-17b>¶
　如親見吕仙聽吹玉笛可以稱量天下之書詎不信¶
　然¶
　六月七日為初伏天氣蒸雨數年來無此竒熱也閲¶
　此帖殊覺清風習習不啻赤脚踏層氷也¶
王右軍筆陣圖¶
　相傳衛夫人有筆陣圖右軍題其後累代皆以為右¶
　軍書予觀其論書語殊淺薄尚不及孫䖍禮而書法¶
　亦逺遜右軍他書殆後人妄為之耳趙子固云學書¶
<pb:KR3h0064_WYG_005-18a>¶
　必先定間架若論間架莫平正於此矣操觚者所必¶
　資也至孫䖍禮云既知平正務追險絶是又在人自¶
　得何如耳¶
王右軍十七帖¶
　唐文皇収右軍遺跡率以一丈二尺為一卷因首有¶
　十七字故名十七帖李後主得賀知章臨本刻之澄¶
　心堂大觀中又刻之太清樓俱精工至唐人雙鉤墨¶
　跡後有勅字者萬歴中在京師王思延家濟南邢子¶
<pb:KR3h0064_WYG_005-18b>¶
　愿借之上石亦甚蒼勁有致不遜宋刻國變後此石¶
　不存後人恐未得見也¶
　晉人以書擅當代然見之碑板無一佳者至周孝侯¶
　碑不知何人假之為右軍書且其文謬妄前人駁之¶
　詳矣不足存也¶
　¶
　¶
　庚子銷夏記卷五¶
